136 BUTTMANNI olsPUTT.

consulas, invenies Dionae diversae ab illis omnibus dcae nomen fuisse, quae
inter Titanides recensebatur, Veneremque ex Jove peperisse perhibeba-
tur. Ego haec omnia (praeter Gronovii opinionem) vera quadamtenus esse
ostendam, et inter se conciliare studebo. Ἔσται δὲ περὶ αὐτῶν βραχὺς ὁ
λόγος, κᾷν ἄνωθεν ἄρχεσθαι δοκῶ, ut cum nostro loquar.

Etsi peculiares unicuique genti fuerint mythi‚ in eo tamen omnes fere
consensisse videntur, ut, si plures deos‘ agnoscerent, summum quendam
deum ceterorum regem statuerent eique uxorem assignarent. Huic Deae
nisi aliunde nomen adhaesisset, ex ipso mariti nomine illud deflectere so·
lebant. Sic ex Jove formabant Junonem, sic Ζὴν deflexum est in Ζάνω, et
sic non dubito quin Pelasgi antiqui (a quibus oriundi Epirotae et Dodo-
naei) uxorem τοῦ Διὸς dixerint Διώνην, quae nomina omnia nihil differunt
a θεὸς et Θέαινα. Uxor igitur J ovis, et eadem, quae ceteris gentibus Juno,
Epirotis suit Dione; et sic melius declarantur numi Epirotarum, qui
omnes, non Dodonaeorum solum, Jovis et Diones effigiem junctim exhi-
bent (v. Gronov. 1. c.), quam si minorem aliquam deam, quae casu in Do-
donaei templi consortium venerit, Dionen credas.

Dudum observatum est a viris doctis, mythologiam Graecorum conge-
riem esse diversissimarum, de iisdem saepe rebus, fictionum et mytho-
rum. Scilicet is erat mos antiquarum gentium et praecipue Graecorum,
ut nullam neque majorum suorum, neque singularum suae gentis tribuum,
neque adeo exterarum nationum, religionem, nullam superstitionem, nul-
lum poctae cujusvis antiquioris commentum pro fictitio prorsus haberent,
sed unumdquoque potius suis mythis immiscerent: ea tamen lege, ut,
quos quidem deos suis quodammodo similes viderent, pro iisdem, etsi di-
verso nomine, haberent; si vero suis commentis ea, quae¹ ab aliis tradita
essent, plane repugnare intelligerent, diversos saepe deos, qui revera iidem
erant, crederent. Posterius igitur hoc tum quoque iis accidit, cum sive
reges deorum traditos invenirent, qui cum Jove, sive uxores J ovis, quae
eum J unone misceri non posse viderentur. Sed nova tum existebat dis:
ficultas; plures enim reges reginasve admittere nolebant. Hanc ita re-
movisse mihi videntur antiquissimi poetae, ut deos illos regnasse quidem,
sed a Jove suo victos, coeloque pulsos‚—dcas curn Jove consuesse qui-
dem, at legitimas uxores non fuisse, docerent. Et haec ni fallor vera est
origo fabulae de Titanibus coelo turbatis, ct de Jovis concubinis iis, quae
inter Titanida, Coeli filias, et inter Titanum filias referebantur, ut Metis,
ut Themis, ut Latona, ut Dione, quas omnes diversi mythi Jovi uxores
dabant⁴

Etenim in eo a se invicem recedebant gentes et mythorum inventores
primi, ut summi deorum uxori munia alii alia tribuerent. Sic ’Ἠρη erat
symbolum aeris, Latona noctis, prudentiae Metis, justitiae Themis. Quae
onmia uxorem Jovis valde decent, prout hunc ipsum, sive symbolum
Coeli, sive parentem lucis, sive summum hominum deumque moderato-
rem tibi fingis. Neque igitur patrem generatoremque omnium quae sunt
dedecebat uxor, symbolum amoris et connubii, quamque ideo cum Venere
sua miscerent gentes aliae. Hujus sane Pelasgicae Diones sive Junonis
vestigia agnosco in ipsa Italorum (cum Pelasgis stirpe conjunctorum)
et Romanomm Junone‚ nuptiarum praeside; etsi hi seriorum ceteroqui
Graecorum notiones adoptarint, J unonemque aerem inferiorem praedica-

ᾗ

